Това е версия на Читанка на виртуална машина (ВМ), актуална към 14.12.2023 г. Базирана е изцяло на софтуера и скриптовете от https://github.com/chitanka/chitanka-installer.git
ВМ е 32 битова Debian bullseye OS за х86 архитектура! С други думи може да "върви" и на мнооого стари компютри с 32 битов Windows XP, стига да поддържат хардуерна виртуализация.
Параметрите на ВМ са: 1 CPU; 2048 MB RAM; 32 MB видео-RAM, могат да бъдат намалени - изпробвана е и работи с 512 МБ RAM и 16 МБ видео-RAM!

## Принципът на инсталиране е следния:
1. Инсталирате актуалния Oracle VM VirtualBox за вашата операционна система от https://www.virtualbox.org/wiki/Downloads или ъпргрейдвате вече инсталирания
2. Разархивирате "читанката" в папката, където обикновено са вашите ВМ - архивът си е в собствена папка "chitanka_x89\"
3. Отваряте файл "chitanka_x86.vbox" - това отваря ВМ във вашия Oracle VM VirtualBox
4. Не бързате да я стартирате - избирате Настройки
5. Избирате "Мрежа" (иконката с двете компютърчета!)
6. Преглеждате настройките на Адаптер 1:
	* трябва да е позволен (да има чавка на "Позволяване на мрежов адаптер")
	* трябва да е Закачен към: Мостов адаптер
	* тук идва основното - в полето Име, трябва да изберете реалният мрежов адаптер на Вашия компютър, който е свързан с интернет. VirtualBox "знае" с какви мрежови адаптери разполага компютърът Ви и ви дава списък с възможните: 
- ако компът е свързан с кабел,то в името на адептера обикновено влиза "**Ethernet**"
- ако сте с безжична мрежа, то в името му има нещо като "**wifi**"
> [!IMPORTANT]
> Във всички случаи, това е параметър, който вие трябва да изберете, защото иначе вашата ВМ няма да тръгне и ще ви даде съобщение за грешка...
7. Потвърждаваме направените промени с бутона "Добре"

## Сега вече стартираме читанката на ВМ...

След като изчаквате няколко секунди, на екрана на ВМ излиза следното меню:
__________________________________________________
Вашият IP адрес е 192.168.ххх.ххх
1. Проверете, дали читанка има връзка с Интернет
2. Обновете операционната система
3. Изтеглете съдържанието/обновете читанка
4. Рестартирайте ngnix уеб сървъра
5. Рестартирайте виртуалната машина chitanka
6. Загасете виртуалната машина chitanka
   
Въведете номер на действие: _
__________________________________________________

Понякога полето на Вашият IP адрес е ... остава празно. Най-често това не е проблем, просто сриптът не е успял да изчака инициализацията на "виртуалния" ви мрежов адаптер.
> [!TIP]
> Натиснете 1 и след това клавиша "Enter"... Така ще проверите дали ВМ има връзка с Интернет.
> Ако всичко с ping е наред, то натиснете който и да е клавиш и ще е върнете обратно в менюто... 
> Тогава вече ще видите Вашият IP адрес е 192.168.ххх.ххх (на мястото на х ще видите цифри, които са специфични за вашата мрежа).

> [!IMPORTANT]
> Това е адресът на вашата "локална" читанка - въведете го в браузера на хоста (компютъра, на който извършвахте всичко до сега)
> или в компютър, лаптоп, таблет, телефон, свързани във вашата локална мрежа и ще имате своя локална читанка!

## Другите команди от менюто са:

2. - обновява операционната система на ВМ на читанката (не на вашия компютър :-)
3. - изтегля/синхронизира съдържанието на читанката Не се притеснявайте, ако ви даде грешка -  системата на читанката разрешава синхронизация само 2 пъти в денонощие, на следващия ден, вероятно всичко ще е О.К.
4. - рестартира уеб сървъра на "вашата читанка" - за да видите в браузера си новото съдържание, е необходимо да го направите
5. и 6. мисля, че са ясни на всеки
 
 **************************************************************
## Ако имате проблеми, нещо не тръгва, нещо се е счупило - пишете във форума на читанка:
 https://forum.chitanka.info/viewtopic.php?t=3949&start=630 или на мен лично:
 khankrum359@gmail.com
# Приятно четене!
