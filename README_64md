Това е версия на Читанка на виртуална машина (ВМ), актуална към 14.12.2023 г. Базирана е изцяло на софтуера и скриптовете от https://github.com/chitanka/chitanka-installer.git
ВМ е 64 битова Ubuntu-server focal fossa (20.04.6 LTS) за amd64 архитектура! Параметрите на ВМ са: 1 CPU; 2048 МБ RAM; 32 МБ видео-RAM. 
За повечето съвременни десктопи и лаптопи тези параметри не са проблем, но все пак могат да бъдат редуцирани: напр. вероятно сървърът ще работи без проблем и с 1024 МБ RAM и 16 МБ видеопамет! 
Промяната на тези настройки изистква, обаче, определени познания за работа с VirtualBox!
В момента виртуалният хард-диск на "читанката" (файлът cihitanka-ubuntu_server-v0.3-disk1.vdi) заема малко под 50 ГБ! За да можете да разархивирате сваления архив cihitanka-ubuntu_server-v0.3.zip (който самият е около 16 ГБ) се нуждаете поне от 55 ГБ свободно място на хард диска си!
Във Всички случаи, "читанката" може да "тръгне" САМО на компютри с 64 битов Windows, които поддържат 64 бит. хардуерна виртуализация и 
многопроцесорни/многоядрени конфигуразии (независимо, че самата ВМ е с 1 процесор).
***********************************************************************************
Основните етапи на инсталиране са следните:
1. Инсталйрате актуалния Oracle VM VirtualBox за вашата операционна система от https://www.virtualbox.org/wiki/Downloads 
или ъпргрейдвате вече инсталирания...
2. Разархивирате "читанката" в папката, където обикновено са вашите ВМ - тя си прави собствена папка "chitanka-ubuntu_server-v0.3"
3. Отваряте файл "chitanka-ubuntu_server-v0.3.vbox" - това отваря ВМ с име chitanka-ubuntu_server-v0.3 във вашия Oracle VM VirtualBox
4. Не бързате да я стартирате - избирате Настройки
5. Избирате "Мрежа" (иконката с двете компютърчета!)
6. Преглеждате настройките на Адаптер 1:
	трябва да е позволен (да има чавка на "Позволяване на мрежов адаптер")
	трябва да е Закачен към: Мостов адаптер
	тук идва основното - в полето Име, трябва да изберете реалният мрежов адаптер на Вашия компютър, който е свързан с интернет.
VirtualBox "знае" с какви мрежови адаптери разполага компютърът Ви и ви дава списък с възможните: 
- ако компът е свързан с кабел,то в името на адептера обикновено влиза "Ethernet"
- ако сте с безжична мрежа, то в името му има нещо като wifi
Във всички случаи, това е параметър, който вие трябва да изберете, защото иначе вашата ВМ няма да тръгне и ще ви даде съобщение за грешка...
Потвърждаваме направените промени с бутона "Добре"

Сега вече стартираме читанката на ВМ...

След като изчаквате няколко секунди, на екрана на ВМ излиза следното меню:
__________________________________________________
Вашият IP адрес е 192.168.ххх.ххх
1. Проверете, дали читанка има връзка с Интернет
2. Обновете операционната система
3. Изтеглете съдържанието/обновете читанка
4. Рестартирайте ngnix уеб сървъра
5. Рестартирайте виртуалната машина chitanka
6. Загасете виртуалната машина chitanka
Въведете номер на действие: _
__________________________________________________

Понякога полето на "Вашият IP адрес е " остава празно. Най-често това не е проблем,
просто сриптът не е успял да изчака инициализацията на "виртуалния" ви мрежов адаптер.
Натиснете 1 и след това клавиша "Enter"... Така ще проверите дали ВМ има връзка с Интернет.
Ако всичко с ping-а е наред, то натиснете който и да е клавиш и ще се върнете обратно в менюто...
Тогава вече ще видите "Вашият IP адрес е 192.168.ххх.ххх" (на мястото на х ще видите цифри, които са специфични за вашата мрежа).
Това е адресът на вашата "локална" читанка - въведете го в браузера на хоста (компютъра, на който извършвахте всичко до сега) 
или в компютър, лаптоп, таблет, телефон, свързани във вашата локална мрежа и ще имате своя "локална читанка"!
 2 - обновява операционната система на ВМ на читанката (не на вашия компютър :-)
 3 - изтегля/синхронизира съдържанието на читанката Не се притеснявайте, ако ви даде грешка - 
 системата на читанката разрешава синхронизация само 2 пъти в денонощие, на следващия ден, вероятно всичко ще е О.К.
 4 - рестартира уеб сървъра - за да видите в браузера си новото съдържание, е необходимо да го направите
 5 и 6 мисля, че са ясни на всеки
Общо взето, 1, 2, 4 препоръчвам да правите при всяко стартиране на виртуалната машина на читанката...
3 - едва ли е необходимо повече от един-два пъти седмично...
5 и 6 са ясни :-)
За тези, които са наясно с Linux и не се плашат от терминал и bash - от скрипта с менюто се излиза с нарочно неописания в Менюто избор 9
Тогава, обаче трябва да се оправяте сами :-)
 **************************************************************
 Ако имате проблеми, нещо не тръгва, нещо се е счупило - пишете във форума на читанка:
 https://forum.chitanka.info/viewtopic.php?t=3949&start=630 или на мен лично:
 khankrum359@gmail.com
 Приятно четене!
